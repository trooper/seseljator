na ostrvima Tuvalu, skupu nezavisnih ostrva sa populacijom od 11 hiljada stanovnika. Poznati su po .tv domenu koji iznajmljuju medijskim kućama, koji, pored dozvola za pecanje, predstavljaju glavni izvor prihoda ove zemlje.
na Maršalskim ostrvima koja imaju bogatu i iscrpnu istoriju. Verovatno najzabavniji period za boravak na ovim ostrvima je bio sredinom pedesetih godina prošlog veka kada su Sjedinjenje Američke Države bacile 67 nuklearnih bombi na razne delove ovoh arhipelaga tokom testiranja vojnog arsenala.
u Sealandu koji je pomorska nacija koja se graniči sa vodama Velike Britanije, i prostire na površini od 550 kvadrata. Sealand je 2015 održao svoj prvi polu-maraton, gde su učesnicima obezbeđene pokrene trake kako bi se maraton uspešno završio.
u Provinciji Bumbunga! Vladar Provincije Bumbunga je po profesiji rudar uranijuma i trener majmuna, a ova država je važna po tome što je prva zasadila plantaže jagoda u obliku britanskih ostrva.
u Kraljevini Eleore koja vuče korene iz školskog kampa u kome su nastavnici proglasili nezavisnost kako bi mogli da zabrane knjigu Robinzon Kruso i pomere satove 12 minuta unazad.
u Narodnoj Republici Kugelmugel koja zauzima veći deo jednog dvorišta u Beču. Kugelmugel prati tužna istorija i u današnje vreme je okupiran od strane Austrije. Ova država je nastala 1976. godine kada je lokalni umetnik Edwin želeo da napravi sferičnu kuću a lokalne vlasti su rekle - ne. Kuća je sagrađena, ali kasnije i pomerena, tako da ... nije potpuno jasno gde je zapravo Dačić.
u Bir Tavilu, državi koja se nalazi između Sudana i Egipta, koju je osnovao Džeremaja Heaton kao obećanje svojoj sedmogodišnjoj ćerki kako bi joj omogućio da postane princeza.
u Zakistanu, republici unutar države Juta u Severnoj Americi, koja se prostire na površini od skoro jednog hektara i posetiocima nudi mogućnost da kupe pasoš Zakistana za 50 američkih dolara.
u Komonveltu Dominike, državi čija populacija brojčano u skorije vreme preti da prestigne Požarevac. Dominika je u dugotrajnom sukobu sa Venecuelom zbog teritorije međunarodnih voda oko Ostrva Ptica. Ovo starteški važno ostrvo se proteže 50 metara u širinu, i vlasti Dominike insistiraju da se status ostrva promeni u "kamen u vodi", kako bi pomorska ekomonska zona Venecuele bila umanjena.
na arhipelagu Palau, nezavisnoj republici u Pacifiku. Palau je izdeljen u 16 država, gde najveća država broji 10 hiljada ljudi. Žitelji ostalih 15 država Palaua bi mogli svi da se skupe u Halu Pionir, bez da se guraju.
u selima Panara plemena, duboko u džunglama Amazona. Nakon neuspešne posete britanskog istraživača Ričarda Mejsona 1961 koja se završila Ričardovom pogibijom, Dačić je imao mnogo više uspeha ovaj put. Priča se da je čak i uspeo da ubedi Panaramce da avioni nisu živa bića, u šta su oni do sada verovali.
u Velikom Vojvodstvu Flandrensis, osnovanom 2008. koje je isprva počelo iz dosade kao dvonedeljni hobi negde na teritoriji Antarktika. Danas ovo Veliko Vojvodstvo broji skoro 800 ljudi poreklom iz više od 70 nacionalnosti.
na Zmijskom Brdu, koje je proglasilo svoju nezavisnost i otcepljenje od Australije 2003. jer porodica koja je živela na tom prostoru nije želela da nastavi da plaća porez Australiji. Zmijobrdaši štampaju i svoje lokalne novine, a ponose se činjenicom da im je teritorija države veća od Monaka.